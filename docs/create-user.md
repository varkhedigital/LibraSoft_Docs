---
id: create-user
title: Kullanıcı Hesabı Oluşturma
description: Yeni kullanıcı hesabı oluşturma rehberi.
sidebar_position: 2
---


# Kullanıcı Hesabı Oluşturma

LibraSoft kütüphane otomasyonunu daha önce hiç kullanmadıysanız öncelikle bir kullanıcı hesabı oluşturmanız gerekir.

:::info Bilgilendirme

Kullanıcı hesabı sadece kurum personeli kullanıcılar için gereklidir. Herhangi bir kurum sahibi ya da görevlisi değilseniz bir kullanıcı hesabına ihtiyacınız yoktur. _Şimdilik..._

:::

### İlk Adım

Bir kullanıcı hesabı oluşturmak için öncelikli giriş sayfasında bulunan kayıt olma linkine ya da [buraya](https://kutuphaneotomasyonu.web.tr/register) tıklayınız.

### Kullanıcı Bilgileri

Açılan sayfada yer alan bilgilerin tamamını doldurmanız büyük önem arz etmektedir.

:::danger Uyarı

Girmiş olduğunuz kimlik bilgileriniz sistem tarafından doğrulanacaktır. Kimlik bilgilerinizin doğrulanamamsı durumunda hesap oluşturma işlemine devam edemeyeceksiniz.
Lütfen bilgilerin eksiksiz ve doğru olduğundan emin olunuz.

:::

#### - Ad, Soyad

Ad, soyad bilginizin doğru olduğundan emin olunuz. Lütfen ikinci bir adınız var ise belirtmeyi unutmayınız. Ad, soyad bilgisi kimliğinizdeki gibi olmalıdır. 

#### - TC Kimlik Numarası

Sisteme giriş yaparken ve kurumlar tarafından işlem sağlanırken TC Kimlik Numaranız ile işlem sağlanacaktır.

#### - Doğum Tarihi

Kimlik bilgilerinizin doğrulanması için gereklidir. Takvim ikonuna tıklayarak seçim yapmanız size kolaylık sağlayacaktır.

#### - Mail Adresi

Doğru bir mail adresi belirtmeniz büyük önem arz etmektedir. Sistem ve kurum duyuruları bu mail adresi üzerinden gönderilecek, tarafınıza iletişim sadece bu mail adresi üzerinden sağlanacaktır. 

#### - Telefon Numarası

SMS bilgilendirmeleri ve iki adımlı giriş için gereklidir. Telefon numaranızın güncelliğini sağlamak yine sizin sorumluluğunuzdadır.

#### - Şifre

Hesabınıza giriş yapabilmeniz için gerekli olan şifredir. Eğer bir kurumda yetkili personel iseniz kurum yöneticileriniz tarafından size yeni şifre atanabilir.
Yeni şifre atanamadığı ve hesabınıza erişemediğiniz durumlarda telefonunuza gelecek sms doğrulaması ile yeni şifre oluşturabilirsiniz.

Sistem tarafınızdan oluşturduğunuz şifrenin güvenlik düzeyi kontrol edilecek ve sistem içerisinde belirlenen güvenlik standartlarında olması için tarafınıza bilgilendirme sağlanacaktır. 
Minimum gereksinimler ise şu şekildedir.
 - En az 1 adet büyük harf,
 - En az 1 adet küçük harf,
 - En az 1 adet rakam,
 - En az 1 adet özel karakter içermelidir.

Minimum gereksinimi karşılamayan şifreler sistem tarafından kabul edilmeyecektir.

### Kayıt Ol

:::danger Uyarı

**Dikkat!** Daha önce de belirtmiş olduğumuz gibi bilgilerinizin güncel olması sizin sorumluluğunuzdadır. Bilgilerin güncel olmamasından doğacak problemlerden kütüphane kurum, kuruluşları ya da LibraSoft Kütüphane Otomasyonu yazılımı sorumlu tutulamaz.

:::

Bilgileri eksiksiz doldurduktan sonra kayıt ol butonuna tıklıyoruz ve kayıt işlemini tamamlıyoruz. İşlem başarılı bildirimini gördükten sonra artık girmiş olduğumuz bilgilerimiz ile sisteme giriş yapabiliriz!