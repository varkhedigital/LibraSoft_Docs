---
id: register
title: Kütüphane Kaydı Oluştur
description: Yeni kütüphane kaydı oluşturma ekranı.
sidebar_position: 2
---

# Kütüphane Kaydı Oluşturma

LibraSoft kullanmaya hazırlanan bir kütüphane yöneticisiyseniz tam da olmanız gereken yerdesiniz! Yeni bir kullanıcı hesabı oluşturduktan sonra eğer adınıza herhangi bir kurumda görevlendirme işlemi yapılmamış ise hesabınıza giriş yaptığınızda sizi kütüphane kayıt ekranı karşılayacaktır.

:::info Bilgilendirme

Kütüphane kayıt işlemi sadece müdür yetkili kullanıcı tarafından yapılmalıdır.

:::

![Kütüphane Kayıt Ekranı](https://img.kutuphaneotomasyonu.web.tr/register-library.png)

Eğer bir kurumda görevli değilseniz hesabınıza giriş yaptığınızda fotoğraftaki gibi bir ekran ile karşılaşacaksınız.

### Bilgilerin Doldurulması

#### - Kurum Adı

Kütüphanenizin adını belirtiniz. Raporlarda, ekranlarda bu kurum adı kullanılacaktır.

#### - Lisans Sahibi

Lisans sahibi olarak görünecek kişi ya da kurumları yazabilirsiniz. Örneğin lisans bir üniversiteye ait ise üniversite adını yazabilirsiniz. **Lisans sahibi bilgisi daha sonra güncellenemez.**

#### - Kurum Türü

Yeni güncellemeler ile birlikte kurum türüne özel eklentiler eklenmesi planlanmıştır. Eklentilerden en iyi şekilde yararlanabilmek için lütfen kurumunuza en uygun kurum türünü seçiniz.

#### - İl

Bu ekranda sadece il bilgisi girilmektedir. Kayıt işlemi tamamlandıktan sonra ilçe ve adres bilgilerini girebilirsiniz.

#### - Telefon Numarası, Mail

Kurumunuz ile iletişime geçilmesi gereken durumlarda bu kısımda yer alan mail adresi ve telefon numarası kullanılacaktır. Farklı bir iletişim kanalı tercih edilmeyecektir.

### Kayıt İşlemi

Bilgileri doldurduktan sonra son kontrolleri sağlayarak bilgilerin doğruluğundan emin olunuz. Üst kısımda yer alan işlem menüsünden **Kaydet** butonu ile kayıt işlemini tamamlayınız. Eğer bir hata almazsanız ekran otomatik olarak güncellenecektir.

_Sizi aramızda görmekten çok mutluyuz!_

:::success Bilgilendirme

Yeni kayıt yapan her kurum için 14 günlük deneme lisansı sistem tarafından otomatik tanımlanmaktadır. Bu sürede özelliklerden istediğiniz gibi yararlanabilir, sistemi test edebilirsiniz. Otomasyondan memnun kalırsanız deneme süresi sonunda satın alabilirsiniz.

:::